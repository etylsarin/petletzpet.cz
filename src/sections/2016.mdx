# 2016

- **březen**

  - ## Čínský prezident v Česku

    Historicky první návštěvu čínského prezidenta v České republice doprovázeli organizované skupinky příznivců i protestující s tibetskými vlajkami. Policie zasahovala zejména proti odpůrcům.

    Prezident Miloš Zeman oznámil, že přísun čínských peněz bude větší, než se předpokládalo. Číňané přislíbili v Česku do konce roku utratit 95 miliard korun. Tento slib se později nenaplnil, číňané v česku investovali v řádu jednotek miliard.

    - [Policie dostala prý před návštěvou čínského prezidenta pokyn: tibetské vlajky viset nesmí](https://www.lidovky.cz/policie-dostala-pred-navstevou-cinskeho-prezidenta-jasny-pokyn-tibetske-vlajky-viset-nesmi-icy-/zpravy-domov.aspx?c=A161028_123302_ln_domov_bri)
    - [Čína v Česku: Velká investiční očekávání se zatím nenaplnila](http://ceskapozice.lidovky.cz/cina-v-cesku-velka-investicni-ocekavani-se-zatim-nenaplnila-p4u-/tema.aspx?c=A170726_134806_pozice-tema_lube)
    - [Povyk po návštěvě Si Ťin-pchinga byl zbytečný. Čínské investice poklesly](https://ekonomika.idnes.cz/cina-prezident-si-tin-pching-miliardy-cefc-investice-f94-/ekonomika.aspx?c=A170321_122149_ekonomika_fih)

- **duben**

  - ## S Andrejem Babišem v Čapím hnízdě

    Sbližování ministra financí Andreje Babiše a prezidenta Miloše Zemana vyvrcholilo návštěvou na Farmě Čapí hnízdo.

    Celá akce měla podobu srdečného setkání dvou politiků, kteří zjistili, že si mohou být vzájemně velmi užiteční. „Jsem rád, že pan prezident přijal moje pozvání a já mu můžu celý areál ukázat“, začal Babiš slavnostní křest klokanů. Od prezidenta se dočkal poděkování za pozvání i uznání za krásu celého areálu. „Vážím si toho, že se podařilo obnovit rozpadlý statek, chtěl bych, Andreji, poděkovat na pozvání“, pochvaloval si Zeman.

    - [Prezident Zeman přijel na Čapí hnízdo. Babiš ho provedl po areálu, dorazil i Nejedlý](https://domaci.ihned.cz/c1-65270130-prezident-zeman-navstivil-capi-hnizdo-prijel-i-s-detmi-z-klokanku)
    - [Zeman na Babišově Čapím hnízdě pokřtil klokana Bimba. Politici by si neměli hrát na soudce, řekl](https://zpravy.aktualne.cz/domaci/ministr-babis-uvital-na-capim-hnize-prezidenta-a-deti-z-klok/r~41f401f40d1611e680b40025900fea04/)

- **září**

  - ## Dialog civilizací na Rhodosu

    Zeman se zúčastnil konference na ostrově Rhodos pořádané Putinovým spojencem a bývalým agentem komunistické KGB Vladimirem Jakuninem.

    Na pohřeb světového státníka Šimona Perese, bývalého izraelského prezidenta, Miloš Zeman nepřiletěl. Přitom je pověstný svou mnoho let trvající, na odiv stavěnou náklonností vůči Izraeli. Během pohřbu vystoupil na konferenci Dialog civilizací, kterou na Rhodosu pořádá Vladimir Jakunin, ruský oligarcha a blízký spolupracovník Vladimira Putina.

    - [Zeman znovu vyrazí na Rhodos na konferenci pořádanou ruským oligarchou](https://zpravy.idnes.cz/milos-zeman-konference-rhodos-vladimir-jakunin-dialog-civilizaci-jiri-ovcacek-1y0-/domaci.aspx?c=A160809_161128_domaci_fer)
    - [Na Rhodosu je Zeman hvězda. Na pohřbu Perese by byl jen jedním ze tří tisíc smutečních hostů](https://nazory.aktualne.cz/komentare/na-rhodosu-je-zeman-hvezda/r~f6deef6686f611e68afb002590604f2e/)

- **říjen**

  - ## Pozdní přílet na státní pohřeb Kováče

    Zeman musel kondolovat na nádvoří, jelikož nebyl vpuštěn do sálu. Mluvčí byl následně usvědčen ze lži při hledání vhodné výmluvy.

    Česká delegace přijela podle slovenského deníku v 11:37, přítomné osobnosti přitom začaly pozůstalým kondolovat už v 10:30. Podle prezidentova mluvčího Jiřího Ovčáčka nejprve zpoždění způsobilo špatné počasí, následně pochybení leteckých dispečerů. Oba výroky mluvčího hradu byly postupně vyvráceny.

    - [Zeman a Klaus přijeli pozdě na pohřeb slovenského exprezidenta. Nepustili je do sálu](https://www.lidovky.cz/zeman-a-klaus-nestihli-pohreb-slovenskeho-exprezidenta-kovace-nepustili-je-do-salu-ges-/zpravy-svet.aspx?c=A161013_125107_ln_zahranici_fas)
    - [Zeman musel kondolovat na nádvoří, Hrad však odpovědnost za zpoždění odmítl](https://zpravy.idnes.cz/hrad-odmita-pochybeni-pri-zemanove-ceste-na-kovacuv-pohreb-pa1-/domaci.aspx?c=A161013_201320_domaci_fka)
    - [Zeman přijel na státní pohřeb Kováče pozdě. Špatné počasí při letu, zdůvodnil to Hrad](https://zpravy.aktualne.cz/domaci/zeman-prijel-na-statni-pohreb-michala-kovace-pozde-spatne-po/r~097f47ea913a11e6b205002590604f2e/)

  - ## Servilní prohlášení „Čtyř“ směrem k Číně

    Nejvyšší ústavní činitelé Česka Miloš Zeman, Bohuslav Sobotka, Jan Hamáček a Milan Štěch podepsali prohlášení k Číně, ve kterém tvrdili, že osobní aktivity některých českých politiků nejsou výrazem změny oficiální politiky České republiky.

    Dále uvedli, že Česká republika bude v politice vůči Číně vycházet ze vzájemného respektu ke svrchovanosti a územní celistvosti Čínské lidové republiky, jejíž je Tibet součástí. Toto prohlášení vydali poté, co se ministr kultury Daniel Herman setkal s Tibetským vůdcem v exilu dalajlamou v sídle ministerstva kultury.

    - [Novinky.cz - Přes 40 procent lidí považuje pročínské prohlášení za přehnané](https://www.novinky.cz/domaci/419025-pres-40-procent-lidi-povazuje-procinske-prohlaseni-za-prehnane.html)
    - [IHNED.cz - Jak se rodilo prohlášení „Čtyř“ vůči Číně: Dalajlama odstartoval diplomatický tlak](http://archiv.ihned.cz/c1-65486320-jak-se-rodilo-prohlaseni-ctyr-vuci-cine-dalajlama-odstartoval-diplomaticky-tlak)
    - [Lidovky.cz - Čína ocenila české prohlášení o loajálnosti. ‚Doufáme, že příslušné země dodrží své sliby‘](http://www.lidovky.cz/cina-bere-na-vedomi-prohlaseni-cinitelu-ceska-o-vztazich-s-pekingem-1dh-/zpravy-domov.aspx?c=A161025_213156_ln_zahranici_ELE)

  - ## (Ne)ocenění Jiřího Bradyho

    Bohuslav Sobotka obdržel z hradní kanceláře ke kontrasignaci seznam vyznamenaných, na kterém chyběl strýc Daniela Hermana Jiří Brady, jehož jméno původně na seznamu být mělo.

    Ještě 12. října telefonoval hradní protokolář Jindřich Forejt Bradymu do Kanady, přičemž měl oznámit, že mu prezident udělí vyznamenání u příležitosti státního svátku 28. října 2016. Následného ceremoniálu se nezúčastnili například členové ODS, TOP 09 či vládní KDU-ČSL. Akci bojkotovali někteří duchovní a také rektoři, z nichž někteří se již ceremoniálu neúčastnili ani minule.

    - [iDnes.cz - (Ne)ocenění Jiřího Bradyho. Podívejte se, jak se kauza vyvíjela](http://zpravy.idnes.cz/prehledne-kauza-neoceneni-jiriho-bradyho-herman-zeman-pfb-/domaci.aspx?c=A161024_104320_domaci_jkk)
    - [Aktuálně.cz - Volali mi z Hradu, že mi dají řád, řekl Brady. Herman pak ukázal důkaz o zrušení vyznamenání](http://zpravy.aktualne.cz/domaci/statni-vyznamenani-se-odklada-napsal-hrad-hermanovi-ministr/r~ae5ecf2e994111e6bea5002590604f2e/)
    - [Deník.cz - SMS od Forejta: Vyznamenání se odkládá](http://www.denik.cz/z_domova/brady-potvrdil-ze-mu-hrad-oznamil-udeleni-radu-t-g-masaryka-20161023.html)
    - [Novinky.cz - Zeman rozlítil Česko, referují zahraniční média](https://www.novinky.cz/zahranicni/evropa/419003-zeman-rozlitil-cesko-referuji-zahranicni-media.html)

- **listopad**

  - ## Americký velvyslanec Andrew Schapiro

    Miloš Zeman obvinil amerického velvyslance Andrewa Schapira, že se „jako téměř jediný z velvyslanců“ neúčastnil oslavy státního svátku 28. října.

    Zemanův výrok ale americké velvyslanectví odmítlo. Podle ambasády Schapiro na ceremoniálu ve Vladislavském sále byl. Prezident Miloš Zeman se velvyslanci USA Andrewu Schapirovi následně omluvil s tím, že informace o neúčasti diplomata na oslavách dostal od protokolu prezidentské kanceláře.

    - [Denik.cz - Schapiro dle Zemana nebyl 28. října na Hradě, ambasáda to popírá](https://www.denik.cz/z_domova/schapiro-dle-zemana-nebyl-28-rijna-na-hrade-ambasada-to-popira-20161109.html)
    - [iDnes.cz - Zeman se nepřímo omluvil Schapirovi, chybu svádí na hradní protokol](https://zpravy.idnes.cz/zeman-se-neprimo-omluvil-shapirovi-d6i-/domaci.aspx?c=A161111_104053_domaci_san)
    - [SeznamZpravy.cz - Zeman si pochvaluje Trumpa a znovu útočí na amerického velvyslance Schapira](https://www.seznamzpravy.cz/clanek/zeman-si-pochvaluje-trumpa-a-znovu-utoci-na-americkeho-velvyslance-schapira-3799)
